[["chapter-prob-cond.html", "Capitolo 2 Probabilità condizionata", " Capitolo 2 Probabilità condizionata Il fondamento della statistica bayesiana è il teorema di Bayes e il teorema di Bayes è una semplice ridescrizione della probabilità condizionata. Esaminiamo dunque la probabilità condizionata. "],["sec:bayes-cancer.html", "2.1 Probabilità condizionata su altri eventi", " 2.1 Probabilità condizionata su altri eventi L’attribuzione di una probabilità ad un evento è sempre condizionata dalle conoscenze che abbiamo a disposizione. Per un determinato stato di conoscenze, attribuiamo ad un dato evento una certa probabilità di verificarsi; ma se il nostro stato di conoscenze cambia, allora cambierà anche la probabilità che attribuiremo all’evento in questione. Infatti, si può pensare che tutte le probabilità siano probabilità condizionate, anche se l’evento condizionante non è sempre esplicitamente menzionato. Consideriamo il seguente problema. Esercizio 2.1 Supponiamo che lo screening per la diagnosi precoce del tumore mammario si avvalga di test che sono accurati al 90%, nel senso che il 90% delle donne con cancro e il 90% delle donne senza cancro saranno classificate correttamente. Supponiamo che l’1% delle donne sottoposte allo screening abbia effettivamente il cancro al seno. Ci chiediamo: qual è la probabilità che una donna scelta casualmente abbia una mammografia positiva e, se ce l’ha, qual è la probabilità che abbia davvero il cancro? Per risolvere questo problema, supponiamo che il test in questione venga somministrato ad un grande campione di donne, diciamo a 1000 donne. Di queste 1000 donne, 10 (ovvero, l’1%) hanno il cancro al seno. Per queste 10 donne, il test darà un risultato positivo in 9 casi (ovvero, nel 90% dei casi). Per le rimanenti 990 donne che non hanno il cancro al seno, il test darà un risultato positivo in 99 casi (se la probabilità di un vero positivo è del 90%, la probabilità di un falso positivo è del 10%). Questa situazione è rappresentata nella figura 2.1. Combinando i due risultati precedenti, vediamo che il test dà un risultato positivo per 9 donne che hanno effettivamente il cancro al seno e per 99 donne che non ce l’hanno, per un totale di 108 risultati positivi. Dunque, la probabilità di ottenere un risultato positivo al test è \\(\\frac{108}{1000}\\) = 11%. Ma delle 108 donne che hanno ottenuto un risultato positivo al test, solo 9 hanno il cancro al seno. Dunque, la probabilità di avere il cancro, dato un risultato positivo al test, è pari a \\(\\frac{9}{108}\\) = 8%. FIGURA 2.1: Rappresentazione ad albero che riporta le frequenze attese dei risultati di una mammografia in un campione di 1,000 donne. Nell’esercizio precedente, la probabilità dell’evento “ottenere un risultato positivo al test” è una probabilità non condizionata, mentre la probabilità dell’evento “avere il cancro al seno, dato che il test ha prodotto un risultato positivo” è una probabilità condizionata. In termini generali, la probabilità condizionata \\(P(A \\mid B)\\) rappresenta la probabilità che si verifichi l’evento \\(A\\) sapendo che si è verificato l’evento \\(B\\). Ciò ci conduce alla seguente definizione. Definizione 2.1 Dato un qualsiasi evento \\(A\\), si chiama probabilità condizionata di \\(A\\) dato \\(B\\) il numero \\[\\begin{equation} P(A \\mid B) = \\frac{P(A \\cap B)}{P(B)}, \\quad \\text{con}\\, P(B) &gt; 0, \\tag{2.1} \\end{equation}\\] dove \\(P(A\\cap B)\\) è la probabilità congiunta dei due eventi, ovvero la probabilità che si verifichino entrambi. Esercizio 2.2 Da un mazzo di 52 carte (13 carte per ciascuno dei 4 semi) ne viene estratta una in modo casuale. Qual è la probabilità che esca una figura di cuori? Sapendo che la carta estratta ha il seme di cuori, qual è la probabilità che il valore numerico della carta sia 7, 8 o 9? Ci sono 13 carte di cuori, dunque la risposta alla prima domanda è 1/4 (probabilità non condizionata). Per rispondere alla seconda domanda consideriamo solo le 13 carte di cuori; la probabilità cercata è dunque 3/13 (probabilità condizionata). "],["legge-delle-probabilità-composte.html", "2.2 Legge delle probabilità composte", " 2.2 Legge delle probabilità composte Dalla definizione di probabilità condizionata è possibile esprimere la probabilità congiunta tramite le condizionate. La legge delle probabilità composte (o regola moltiplicativa, o regola della catena) afferma che la probabilità che si verifichino due eventi \\(A\\) e \\(B\\) è pari alla probabilità di uno dei due eventi moltiplicato con la probabilità dell’altro evento condizionato al verificarsi del primo: \\[\\begin{equation} P(A \\cap B) = P(B)P(A \\mid B) = P(A)P(B \\mid A). \\tag{2.2} \\end{equation}\\] La (2.2) si estende al caso di \\(n\\) eventi \\(A_1, \\dots, A_n\\) nella forma seguente: \\[\\begin{equation} P\\left( \\bigcap_{k=1}^n A_k \\right) = \\prod_{k=1}^n \\left( A_k \\ \\Biggl\\lvert \\ \\bigcap_{j=1}^{k-1} A_j \\right) \\tag{2.3} \\end{equation}\\] Per esempio, nel caso di quattro eventi abbiamo \\[\\begin{equation} \\begin{split} P(A_1 \\cap A_2 \\cap A_3 \\cap A_4) = {}&amp; P(A_1) \\cdot P(A_2 \\mid A_1) \\cdot P(A_3 \\mid A_1 \\cap A_2) \\cdot \\\\ &amp; P(A_4 \\mid A_1 \\cap A_2 \\cap A_{3}).\\notag \\end{split} \\end{equation}\\] Esercizio 2.3 Da un’urna contenente 6 palline bianche e 4 nere si estrae una pallina per volta, senza reintrodurla nell’urna. Indichiamo con \\(B_i\\) l’evento: “esce una pallina bianca alla \\(i\\)-esima estrazione” e con \\(N_i\\) l’estrazione di una pallina nera. L’evento: “escono due palline bianche nelle prime due estrazioni” è rappresentato dalla intersezione \\(\\{B_1 \\cap B_2\\}\\) e la sua probabilità vale, per la (2.2) \\[ P(B_1 \\cap B_2) = P(B_1)P(B_2 \\mid B_1). \\] \\(P(B_1)\\) vale 6/10, perché nella prima estrazione \\(\\Omega\\) è costituito da 10 elementi: 6 palline bianche e 4 nere. La probabilità condizionata \\(P(B_2 \\mid B_1)\\) vale 5/9, perché nella seconda estrazione, se è verificato l’evento \\(B_1\\), lo spazio campionario consiste di 5 palline bianche e 4 nere. Si ricava pertanto: \\[ P(B_1 \\cap B_2) = \\frac{6}{10} \\cdot \\frac{5}{9} = \\frac{1}{3}. \\] In modo analogo si ha che \\[ P(N_1 \\cap N_2) = P(N_1)P(N_2 \\mid N_1) = \\frac{4}{10} \\cdot \\frac{3}{9} = \\frac{4}{30}. \\] Se l’esperimento consiste nell’estrazione successiva di 3 palline, la probabilità che queste siano tutte bianche vale, per la (2.3): \\[ P(B_1 \\cap B_2 \\cap B_3)=P(B_1)P(B_2 \\mid B_1)P(B_3 \\mid B_1 \\cap B_2), \\] dove la probabilità \\(P(B_3 \\mid B_1 \\cap B_2)\\) si calcola supponendo che si sia verificato l’evento condizionante \\(\\{B_1 \\cap B_2\\}\\). Lo spazio campionario per questa probabilità condizionata è costituito da 4 palline bianche e 4 nere, per cui \\(P(B_3 \\mid B_1 \\cap B_2) = 1/2\\) e quindi: \\[ P (B_1 \\cap B_2 \\cap B_3) = \\frac{6}{10}\\cdot\\frac{5}{9} \\cdot\\frac{4}{8} = \\frac{1}{6}. \\] La probabilità dell’estrazione di tre palline nere è invece: \\[ \\begin{aligned} P(N_1 \\cap N_2 \\cap N_3) &amp;= P(N_1)P(N_2 \\mid N_1)P(N_3 \\mid N_1 \\cap N_2)\\notag\\\\ &amp;= \\frac{4}{10} \\cdot \\frac{3}{9} \\cdot \\frac{2}{8} = \\frac{1}{30}.\\notag \\end{aligned} \\] "],["lindipendendenza-stocastica.html", "2.3 L’indipendendenza stocastica", " 2.3 L’indipendendenza stocastica Un concetto molto importante per le applicazioni statistiche della probabilità è quello dell’indipendenza stocastica. La definizione (2.1) consente di esprimere il concetto di indipendenza di un evento da un altro in forma intuitiva: se \\(A\\) e \\(B\\) sono eventi indipendenti, allora il verificarsi di \\(A\\) non influisce sulla probabilità del verificarsi di \\(B\\), ovvero non la condiziona, e il verificarsi di \\(B\\) non influisce sulla probabilità del verificarsi di \\(A\\). Infatti, per la (2.1), si ha che, se \\(A\\) e \\(B\\) sono due eventi indipendenti, risulta: \\[ P(A \\mid B) = \\frac{P(A)P(B)}{P(B)} = P(A), \\] \\[ P(B \\mid A) = \\frac{P(A)P(B)}{P(A)} = P(B). \\] Possiamo dunque dire che due eventi \\(A\\) e \\(B\\) sono indipendenti se \\[\\begin{equation} \\begin{split} P(A \\mid B) &amp;= P(A), \\\\ P(B \\mid A) &amp;= P(B). \\end{split} \\end{equation}\\] Si noti che, se due eventi \\(A\\) e \\(B\\) sono indipendenti, la (2.4) \\[\\begin{equation} P(A \\cup B) = P(A) + P(B) - P(A \\cap B) \\tag{2.4} \\end{equation}\\] si modifica nella relazione seguente: \\[\\begin{equation} P(A \\cup B) = P(A) + P(B) - P(A)P(B). \\end{equation}\\] Esercizio 2.4 Nel lancio di due dadi non truccati, si considerino gli eventi: A = {esce un 1 o un 2 nel primo lancio} e B = {il punteggio totale è 8}. Gli eventi A e B sono indipendenti? Rappresentiamo qui sotto lo spazio campionario dell’esperimento casuale. FIGURA 2.2: Rappresentazione dello spazio campionario dei risultati dell’esperimento casuale corrispondente al lancio di due dadi bilanciati. Sono evidenziati gli eventi elementari che costituiscono l’evento A: esce un 1 o un 2 nel primo lancio. Gli eventi A e B non sono statisticamente indipendenti. Infatti, le loro probabilità valgono P(A) = 12/36 e P(B) = 5/36 e la probabilità della loro intersezione è \\[ P(A \\cap B) = 1/36 = 3/108 \\neq P(A)P(B) = 5/108. \\] Remark. Il concetto di indipendenza è del tutto differente da quello di incompatibilità. Si noti infatti che due eventi A e B incompatibili (per i quali si ha \\(A \\cap B = \\emptyset\\)) sono statisticamente dipendenti, poiché il verificarsi dell’uno esclude il verificarsi dell’altro: \\(P(A \\cap B)=0 \\neq P(A)P(B)\\). "],["il-teorema-della-probabilità-assoluta.html", "2.4 Il teorema della probabilità assoluta", " 2.4 Il teorema della probabilità assoluta Il teorema della probabilità assoluta è presente al denominatore del teorema di Bayes (che esamineremo nel prossimo capitolo) e verrà qui presentato considerando una partizione dello spazio campionario in tre sottoinsiemi, ma è facile estendere tale discussione al caso di una partizione in un qualunque numero di sottoinsiemi. \\[\\begin{equation} {\\mbox{P}}(E) = {\\mbox{P}}(E \\cap H_1) + {\\mbox{P}}(E \\cap H_2) + {\\mbox{P}}(E \\cap H_3) \\notag \\tag{2.5} \\end{equation}\\] ovvero \\[\\begin{equation} {\\mbox{P}}(E) = {\\mbox{P}}(E \\mid F_1) {\\mbox{P}}(F_1) + {\\mbox{P}}(E \\mid F_2) {\\mbox{P}}(F_2) + {\\mbox{P}}(E \\mid F_3) {\\mbox{P}}(F_3). \\tag{2.6} \\end{equation}\\] Il teorema della probabilità assoluta afferma che, se l’evento \\(E\\) è costituito da tutti gli eventi elementari in \\(E \\cap F_1\\), \\(E \\cap F_2\\) e \\(E \\cap F_3\\), allora la probabilità \\({\\mbox{P}}(E)\\) è data dalla somma delle probabilità di questi tre eventi (figura 2.3). La (2.6) costituisce il denominatore del teorema di Bayes. FIGURA 2.3: Partizione dello spazio campionario \\(\\Omega\\). Esercizio 2.5 Si considerino tre urne, ciascuna delle quali contiene 100 palline: Urna 1: 75 palline rosse e 25 palline blu, Urna 2: 60 palline rosse e 40 palline blu, Urna 3: 45 palline rosse e 55 palline blu. Una pallina viene estratta a caso da un’urna anch’essa scelta a caso. Qual è la probabilità che la pallina estratta sia di colore rosso? Sia \\(R\\) l’evento “la pallina estratta è rossa” e sia \\(U_i\\) l’evento che corrisponde alla scelta dell’\\(i\\)-esima urna. Sappiamo che \\[ {\\mbox{P}}(R \\mid U_1) = 0.75, \\quad {\\mbox{P}}(R \\mid U_2) = 0.60, \\quad {\\mbox{P}}(R \\mid U_3) = 0.45. \\] Gli eventi \\(U_1\\), \\(U_2\\) e \\(U_3\\) costituiscono una partizione dello spazio campionario in quanto \\(U_1\\), \\(U_2\\) e \\(U_3\\) sono eventi mutualmente esclusivi ed esaustivi, \\({\\mbox{P}}(U_1 \\cup U_2 \\cup U_3) = 1.0\\). In base al teorema della probabilità assoluta, la probabilità di estrarre una pallina rossa è dunque \\[ \\begin{split} {\\mbox{P}}(R) &amp;= {\\mbox{P}}(R \\mid U_1){\\mbox{P}}(U_1)+{\\mbox{P}}(R \\mid U_2){\\mbox{P}}(U_2)+{\\mbox{P}}(R \\mid U_3){\\mbox{P}}(U_3) \\\\ &amp;= 0.75 \\cdot \\frac{1}{3}+0.60 \\cdot \\frac{1}{3}+0.45 \\cdot \\frac{1}{3} \\\\ &amp;=0.60. \\end{split} \\] "],["commenti-e-considerazioni-finali-1.html", "Commenti e considerazioni finali", " Commenti e considerazioni finali La probabilità condizionata è importante perché ci fornisce uno strumento per precisare il concetto di indipendenza statistica. Una delle domande più importanti delle analisi statistiche è infatti quella che si chiede se due variabili sono associate tra loro oppure no. In questo Capitolo abbiamo discusso il concetto di indipendenza (come contrapposto al concetto di associazione – si veda il Capitolo ??). In seguito vedremo come sia possibile fare inferenza sull’associazione tra variabili. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
